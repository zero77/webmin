<header>Configuració de Hostsentry</header>

Hostsentry és una eina de detecció d'intrusions basada en el host
que executa deteccions d'anomalies en les entrades. Això vol dir que 
monitoritza els usuaris que entren i surten del servidor i enregistra
les conductes sospitoses, tal i com es defineixen amb les opcions
triades en aquesta pàgina. <p>

Les opcions disponibles són:
<ul>
<li><b>Fitxer de registre d'entrades</b><br>
   El fitxer del sistema que enregistra les entrades i les sortides.
   En general, aquesta opció no s'ha de canviar. <p>

<li><b>Usuaris l'entrada dels quals cal ignorar</b><br>
   Hostsentry no monitoritzarà les entrades dels usuaris llistats en
   aquest camp. <p>

<li><b>Mòduls de Hostsentry per ordre de processament</b><br>
   Hostsentry té un disseny modular, en el qual cada mòdul executa un
   tipus específic de detecció d'anomalies. Aquesta secció permet triar
   quins mòduls s'utilitzen, i l'ordre amb què s'executen a l'hora de 
   processar entrades i sortides. <p>

<li><b>Hosts que es consideren no forasters</b><br>
   Si el mòdul 'Detecta l'entrada des d'un domini foraster' està activat,
   tots els hosts excepte els que estiguin en aquest camp es consideraran
   forasters i, per tant, subjectes a registre. <p>

<li><b>Hosts les entrades múltiples dels quals són fiables</b><br>
   Si el mòdul 'Detecta entrades múltiples simultànies' està activat,
   dues o més entrades del mateix usuari al mateix temps des d'un host
   que no estigui a la llista, seran enregistrades. <p>
</ul>

Al peu de la pàgina, hi ha un botó per iniciar Hostsentry (si no s'està
executant) o bé aturar-lo (si s'està executant). Com que Hostsentry
s'executa com un procés en segon pla (o dimoni), si no s'està executant
no es farà cap monitorització de les entrades i les sortides. <p>

<hr>


